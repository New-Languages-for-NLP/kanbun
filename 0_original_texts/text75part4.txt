【孝德天皇】
　孝德間人皇后，舒明帝女也。大化元年七月，立為皇后。白雉四年，皇太子奏請遷都倭京，不許。皇太子自奉皇祖母尊及后，徙居飛鳥河行宮。天智帝乙丑歲二月，崩。為度三百三十人。丁卯歲，祔葬齊明帝小市岡上陵。【日本紀。】
　妃小足媛，左大臣阿倍倉梯麻呂女也。生有間皇子。【日本紀。】
　妃乳娘，右大臣蘇我倉山田石川麻呂女也。【日本紀。】

【天智天皇】
　天智倭姬王皇后，古人皇子女也。帝即位，立為皇后。【日本紀。】
　嬪遠智娘，一名造媛。【○本註曰，或云，美濃津子娘。】右大臣蘇我倉山田石川麻呂女也。生大田皇釹、持統帝、建皇子，【○本註曰，一曰，遠智娘生建皇子、大田皇女、鸕野皇女，與本文次序有異。又云，蘇我山田麻呂女茅渟娘，生大田皇女、娑羅羅皇女。】大化五年，石川麻呂被讒自經。帝使物部二田鹽斬其首。嬪聞之悲痛，從此惡斥言鹽。近侍為呼食鹽曰：「堅鹽幾太志。」遂以憂卒。【日本紀。】
　嬪姪娘，【○本註曰，或云，櫻井姬。續日本紀作宗我嬪。】遠智娘娣也。生御名部內親王、元明帝。【日本紀。○按本書皇極紀，天智帝謀誅入鹿，欲與石川麻呂結婚戳力，納其長女為妃。臨朝為其族身狹所偷，石川麻呂憂懼。少女請以己代。石川麻呂悅，從之。所謂少女，蓋為二嬪之ㄧ，而今無所考。】
　嬪橘娘，左大臣阿倍倉梯麻呂女也。生飛鳥內親王、新田部皇女。【日本紀。】
　嬪常陸娘，左大臣蘇我赤兄女也。生山邊皇女。【日本紀。】
　色夫古娘，忍海小龍女也。生大江皇女、川島皇子、泉內親王。【日本紀。】
　黑媛娘，栗隈德萬女也。生水主內親王。【日本紀。】
　越道君伊羅都賣，生春日宮天皇施基。【日本紀。】
　宅子娘，伊賀釆女也。生帝大友。【日本紀。】

【弘文天皇】
　帝大友妃十市皇女，天武帝女也。【日本紀。】生葛野皇子。【懷風藻。】及帝徵兵，皇女裁書告吉野。【水鏡、愚管抄。】天武帝六年四月，薨。葬于赤穗。【日本紀。】
　耳面刀自，內大臣藤原鎌足女也。【皇胤紹運錄。】帝為皇子時，鎌足請而納焉。【懷風藻。】生壹志姬王。【皇胤紹運錄。】

【天武天皇】
　天武鸕野皇后，天智帝女也。帝為皇子時，納為正妃。生岡宮天皇草壁。帝元年，立為皇后。及帝崩，遂踐夫位，是為持統帝。【日本紀。】
　妃大田皇女，天智帝女也。帝為皇子時，納為妃。生大伯皇女、大津皇子。薨，葬于小市岡上陵前。【日本紀。】
　妃大江皇女，天智帝女也。生長親王、弓削皇子。【日本紀。】賜位淨廣貳。文武帝三年十二月，薨。【續日本紀。】
　妃新田部皇女，天智帝女也。生崇道盡敬皇帝舍人。【日本紀。】文武帝三年九月，薨。【續日本紀。】
　夫人冰上娘，內大臣藤原鎌足女也。生但馬內親王。帝十年正月，卒。葬于赤穗。【日本紀。】
　夫人五百重娘，冰上娘娣也。生新田部親王。【日本紀。】
　夫人大蕤娘，左大臣蘇我赤兄女也。生穗積親王、紀皇女、田形內親王。【日本紀。】敘正三位，益封一百戶。神龜元年七月，薨。敕遣使監護葬事。就第宣詔，贈正二位，賜賻。【續日本紀。】
　額田姬王，鏡王女也，生十市皇女。【日本紀。】
　尼子娘，胸方德善女也。生高市皇子。【日本紀。】
　穀媛娘，【○穀，本書作擬。今據類聚國史。】宍人大麻呂女也。生忍壁親王、磯城皇子、泊瀨部內親王、託基內親王。【日本紀。】
