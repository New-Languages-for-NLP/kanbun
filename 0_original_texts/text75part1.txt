【反正天皇】
　反正皇夫人津野媛，木事女也。【○木事，古事記作丸邇許基登臣。】帝元年八月，為皇夫八。【○皇胤紹運錄作皇后，誤。】生香火姬皇女、圓皇女。【日本紀。】
　弟媛，津野媛妹也。生財皇女、高部皇子。【日本紀。】

【反正天皇】
　允恭忍坂大中姬皇后，稚野毛二派皇子女也。帝為皇子時，納為妃。生木梨輕太子、名形大娘皇女、境黑彥皇子、安康帝、輕大娘皇女、八釣白彥皇子、雄略帝、但馬橘大娘皇女、酒見皇女。反正帝崩，群臣議奉帝即位。帝固辭。后知群臣憂懼，適執盥于帝前，因啟曰：「大王謙遜，天位久曠，群臣百僚，不知所為。願大王勉從群望。」帝背而不言，后惶恐丕退。數刻，時方季冬烈寒，冰溢擬於腕，凍寒幾死。帝顧而駭，扶起曰：「嗣位重事，不得輒就。然群臣所請，事理灼然，何終辭。」后退謂群臣曰：「皇子將聽所請，當上璽符。」群臣即日捧璽符，再拜上之。帝遂即位。明年二月，立為皇后，為定刑部。【○古事記曰，為皇后妹田井中比賣御名代，定河部。】帝又使后進女弟衣通郎姬，造宮於藤原處之。后生雄略帝之夕，帝始幸之。后聞而大恨曰：「妾結髮，侍宮闈，今妾在蓐，死生不測，而以是夕幸藤原何也？」乃欲縱火自焚。帝聞大驚曰：「朕過也。」慰諭而止。及安康帝即位，遵曰皇太后。雄略帝獵御馬瀨，大獲禽，顧謂群臣曰：「獵場之樂，使膳夫割鮮孰與自割？」群臣不能遽對。帝怒，拔刀斬御者，促駕還官。太后憂懼，乃使倭釆女日媛迎駕獻酒。帝悅日媛，攜手入後宮，白太后曰：「今日遊獵多獲禽，欲與群戶割鮮為野饗。歷問群下，莫有能對。故吾怒之。」太后慰之曰：「意者陛下欲因獵場置宍人部，而群臣不曉，故難其對。今貢之，亦未晚。請以我為始。膳臣長野善作宍膾，宜以充之。」帝跪曰：「善哉，鄙人所謂貴相知心，此之謂也。」太后見帝有喜色，因更薦其廚人兔田御戶部、真鋒田高天者，並為宍人部。後大倭國造吾子籠貢狹穗子鳥別，自是臣、連、伴造、國造相繼而貢。
　初后從母在家，獨遊園中。鬪雞國造乘馬窺籬，戲曰：「能治國乎？」因求蘭一莖。后釆授之，問其所須。國造曰：「徃山拂蠛耳。」后惡其侮慢曰：「首也吾不忘矣。」及貴，讓其罪而欲殺之。國造叩頭曰：「臣罪，實當萬死。然當時豈知皇后有今日乎。」后赦之，貶其姓曰稻置。【日本紀。】
　衣通郎姬，一名弟姬，皇后妹也。姿容絕妙，光艷徹衣，時人號曰：「衣通郎姬。」帝聞其美，欲納之。七年十二月，宴新室。帝親彈琴，皇后起舞。時俗每宴會，舞竟即謂。座長曰：「奉娘子。」以為禮。皇后悟帝彈己令進弟姬，舞竟故不陳禮詞。帝謂皇后曰：「何失長禮耶？」后復起舞，舞竟曰：「奉娘子。」帝問：「娘子為誰？」皇后不獲已，乃對曰：「妾妹名弟姬。」帝懽。明日，遣使召之。時姬從母在近江坂田，畏皇后不敢至。使者七還，猶不至。更命舍人中臣烏賊津曰：「汝能將弟姬來，朕必厚賞。」烏賊津至坂田，姬曰：「妾豈拒天皇之命，唯恐違皇后之意。妾死不敢赴召。」烏賊津曰：「天皇命臣曰：『必迎得來，不然將獲罪。』歸而不免死，寧伏庭而死耳。」固不去。初烏賊津裹糒裀中而往，密餐之。伏中庭七巳，與之飲食不受。姬以為：「既不奉詔，又喪忠臣，是重我罪也。」乃與烏賊津就道，至倭春日，憩櫟井上，自酌酒以勞烏賊津。即日入京師。烏賊津留姬於倭吾子籠家，入秦其狀。帝嘉歎，特褒賞之。后知姬至，色不平。帝憚之，不敢納宮中，造宮於藤原楚之。明年二月，帝潛幸藤原窺之。姬不之知，慕帝歌曰：「我が夫子が和餓勢故餓，來べき夕也句倍枳豫臂奈利，笹が根の佐瑳餓泥能，蜘蛛の行ひ區茂能於虛奈比，是夕著しも虛豫比辭流辭毛。」帝感之，乃歌曰：「ささらがた佐瑳羅餓多，錦の紐を邇之枳能臂毛弘，解き放けて等枳含氣帝，數多は寢ずに阿麻哆絆泥受跡，唯一夜のみ多欜比等用能未。」后聞之大怨。姬益憚之，願離宮遠居。帝更造宮於河內茅渟，使姬徙居焉。屢託遊獵幸茅渟。后曰：「陛下屢幸茅渟，妾非絲髮嫉之。但恐百姓所疾苦。」帝為之遊幸稍希。初姬在藤原，帝謂大伴室屋曰：「朕得美孃子，甚愛之。欲傳其名於後世。」室屋承旨，課諸國造為定藤原部。【日本紀。○古事記曰，忍坂大中津比賣命，生輕大郎女，又名衣通郎姬，有殊色，光明撤衣。按輕皇女皇后之子，而衣通姬皇后之妹也。古事記所言，未詳其故。古事記又載皇后之妹有藤原琴節郎女。按衣通姬居藤原，則所謂琴節郎女者，即其人歟。姑存備考。】

【安康天皇】
　安康中蒂姬皇后，【蒂或作磯。】一名長田大娘皇女，履中帝女也。初適大草香皇子，生眉輪王。帝元年，以根使主讒，殺大草香，納姬為妃。二年正月，立為皇后。【日本紀。】

【雄略天皇】
　雄略草香幡梭皇后，初為履中皇后。履中帝崩後，依母兄大草香皇子，安康帝欲為帝再聘之，遣根使主諭旨。大草香喜奉命，以押木珠縵授根使主為信。根使主匿珠縵不進，詐奏曰：「皇子拒命。」安康帝大怒，殺皇子，鈉中蒂姬為妃，以后配帝。帝元年三月，立為皇后。五年，帝獵葛城，后從焉。野豬突至。帝命舍人逆射且剌之。舍人懼而失色，豬躍將衝觸。帝踏殺之。獵罷，欲斬舍人。后諫曰：「遠近皆謂：『陛下荒畋，以獸故殺人，無乃不可乎。』」帝欣然納其言，與后上車曰：「獵者獲禽，朕獨獲善言而還。樂哉。」遂赦舍人。十四年，帝命根使主饗吳人於石上高拔原，遣舍人視之。舍人還，盛稱根使主珠縵之美。帝欲觀之，命臣連：「不改裝飾，引見殿前。」后見而歔欷。帝問其故。對曰：「根使主所著者，妾兄奉穴穗天皇敕，進妾陛下時所獻也。妾不能無疑，是以不覺涕泣。」帝大怒，責問之。根使主伏罪。將斬之，根使主逃至日根，搆稻城，拒官軍。官軍擊殺之，分其子孫。半為大草香部民，隸皇后封戶，半賜茅渟縣主，以為負義者。根使主子小根使主竊語人曰：「天皇城不堅，我父城堅。」帝聞而惡之。遣人視之，果如其之言。亦誅之。【日本紀。】
　妃葛城韓媛，大臣葛城圓女也。帝元年三月為妃。生清寧帝、稚足姬皇女。清寧帝即位，尊為皇太夫人。【日本紀。】
　妃吉備稚媛，初適吉備田狹，生兄君、弟君。帝七年，田狹入侍禁內，在同列中，盛稱其妻美曰：「天下麗人，莫若吾婦。曠世罕儔，當時獨秀。」帝側聽心悅之，乃拜田狹為任那國司，奪稚媛偽妃。生磐城皇子、星川稚宮皇子。及帝崩，稚媛密勸星川皇子反。事敗，稚媛二皇子，及田狹子兄君皆焚死。【日本紀。○按本書，雖雄略帝七年紀註云，田狹臣婦名毛媛，玉田宿禰之女也。而元年列前後所納后妃云，吉備上道臣女稚媛。註曰，一本云，吉備窪屋臣女。稚媛、毛媛，名既異，而父名亦不同，故今不書為誰女也。】
　妃童女君，春日和珥深目女也。初為釆女，帝召而幸之，一宵有身。生春日大娘皇后。帝疑，不以為子。大連物部目嘗侍帝側，見皇女步庭中，願曰：「麗哉女子，是誰之女？」帝曰：「何故問之？」對曰：「臣觀女子，行步容儀甚似陛下。帝曰：「嘗見此女者，咸言如卿言。然其母一宵而娠，是以不能無疑。」目曰：「臣聞：『以褌觸體，猶且有孕。』況通夕侍寢，又何生疑？」帝然之，乃以女子為皇女，童女君為妃。【日本紀。】

【顯宗天皇】
　顯宗難波小野皇后，磐城王孫，丘稚子王女也。【日本紀註。○古事記作磐城王之女。】帝元年正月，立為皇后。【日本紀。】仁賢帝龍潛之日，嘗侍宴，將割瓜。帝執刀子，命后授之，后立授之皇太子。及行酒，又立喚之。【日本紀註。】仁賢帝二年九月，后懼其嘗無禮，自殺。【日本紀。】
