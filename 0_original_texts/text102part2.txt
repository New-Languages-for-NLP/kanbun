【宇多】九女
　均子內親王，皇太夫人藤原氏所生也。【一代要記、皇胤系圖。】適異母兄敦慶親王。【尊卑分脈、一代要記。】延喜十年二月，薨。【日本紀略、一代要記。】年二十一。【日本紀略。○按要記以柔子為第一女，君子第二女。歷代皇紀為第三女。紀略以柔子為第二女，依子第七女，而不載他女，長幼無由參驗。今姑從皇胤紹運錄敘之。而紹運錄有若子臣子，諸書所不載。皇紀定為九女，今依其數。】
　柔子內親王，藤原皇后所生也。【皇胤系圖、帝王編年記。】寬平九年，為伊勢齋。【一代要記、貴女鈔。】昌泰二年，赴伊勢。【日本紀略、一代要記。】延長八年，罷。天德三年正月，薨。【日本紀略。】稱六條齋宮。【帝王編年記、貴女鈔。】
　君子內親王，女御橘義子所生也。寬平五年，為賀茂齋。【貴女鈔、齋院記。】延喜二年十月，薨。【日本紀略、一代要記。】
　孚子內親王，宮人王氏所生也。天曆八年九月，薨。【一代要記。】稱桂宮。【一代要記、皇胤紹運錄、皇胤系圖。】
　依子內親王，更衣源貞子所生也。【皇胤系圖、皇胤紹運錄。】承平六年七月，薨。【日本紀略、一代要記。】年四十二，稱鬘宮。【一代要記。】
　成子內親王，失母氏。添德元年，薙髮。【一代要記。】天延元年，敘四品。天元元年十二月，薨。【日本紀略、一代要記。】
　誨子內親王，宮人藤原氏所生也。【一代要記、皇胤紹運錄。】天曆六年十二月，薨。【一代要記。】
　季子內親王，誨子內親王同母妹也。【皇胤系圖。】敘四品。【日本紀略、一代要記、皇胤紹運錄。】添元二年二月，薨。【○一代要記為元年事，今從日本紀略。】
　源頎子，失母氏。賜姓源朝臣，下嫁關自忠平。【一代要記、皇胤紹運錄。】
【醍醐】十八女
　勸子內親王，妃為子內親王所生也。【皇胤紹運錄。】昌泰二年，為內親王，【日本紀略。】敘四品。【皇胤紹運錄。○按，年月無所考。】
　宣子內親王，更衣源封子所生也。【皇胤紹運錄、貴女鈔。】延喜三年，為內親王。【日本紀略、一代要記。】十五年，為賀茂齋。【一代要記、貴女鈔、齋院記。】二十年閨六月，薨。【日本紀略、一代要記。】
　恭子內親王，更衣藤原鮮子所生也。【皇胤紹運錄、貴女鈔、齋院記。】延喜三年，為內親王，【日本紀略、一代要記。】為賀茂齋。十五年，丁母喪，罷。十一月，薨。【日本紀略、齋院記。】
　慶子內親王，女御源和子所生也。【皇胤紹運錄。】延喜四年，為內親王。適叔父敦固親王。【日本紀略、一代要記。】
　勤子內親王，更衣源周子所生也。【皇胤系圖。】延喜八年，為內親王。承平六年，敘四品。【一代要記。】下嫁右大臣藤原師輔。天慶元年十一月，薨。【日本紀略、一代要記。】
　郁子內親王，【○一代要記、皇胤紹運錄、皇胤系圖，郁作都。今從日本紀略。】勤子內親王同母妹也。【皇胤系圖。】延喜八年，為內親王。【一代要記。】天元四年十月，薨。【日本紀略、一代要記。○按要記曰，延喜八年郁子四歲，婉子五歲。然紀略為郁子六女，婉子七女。則其實不可得而群。今姑據紹運陸敘之。】
　婉子內親王，恭子內親王同母妹也。【皇胤紹運錄、齋院記、左經記長元四年。】延喜八年，為內親王。承平元年，為賀茂齋，敘三品。【一代要記。】三年，入紫野院。【日本紀略、齋院記。】康保四年，罷。【一代要記。】安和二年九月，落髮。尋薨。【日本紀略、齋院記。】年六十六。【據一代要記延喜八年五歲之文。】
　修子內親王，更衣滿子女王所生也。【皇胤紹運錄。】承平三年二月，薨。【日本紀略、一代要記。】
　敏子內親王，恭子內親王同母妹也。【皇胤紹運錄。○皇胤系圖為更衣源周子所生。】延喜十一年，為內親王【日本紀略、一代要記。】
　雅子內親王，勤子內親王同母妹也。【皇胤系圖。】延喜十一年，為內親王。【日本紀略、一代要記。】敘四品。【公卿補任。】承平元年，為伊勢齋。【日本紀略、一代要記。】三年，赴伊勢。【日本紀略。】六年，丁母喪，罷。【日本紀略、一代要記。】後下嫁右大臣藤原師輔，生為光。【一代要記、公卿補任。】天曆八年八月，薨。年四十六。【一代要記。】稱六條齋宮。【齋宮記。】
　普子內親王，修子內親王同母妹也。【皇胤紹運錄、皇胤系圖。】延喜喜十一年，為內親王。【日本紀略、一代要記。】下嫁參議源清平，再醮和泉守藤原俊連。【皇胤紹運錄、皇胤系圖。】天曆元年七月，薨。【西宮記、日本紀略。】年三十九。【據一代要記，延喜十年二歲之文。○本書為三十，蓋脫九字。日本紀略作四十八，誤。】
　靖子內親王，宣子內親王同母妹也。【皇胤系圖。】延長八年，為內親王。【日本紀略、一代要記。】下嫁大納言藤原師氏。【一代要記、皇胤系圖。】天曆四年十月，薨。年三十六。【一代要記。】
　韶子內親王，慶子內親王同母妹也。【皇胤紹運錄、皇胤系圖。】延喜二十年，為內親王。【日本紀略、一代要記。】二十一年，為賀茂齋。延長八年，帝崩而罷。【日本紀略、齋院記。】下嫁大納言源清蔭，再醮河內守橘惟風。【一代要記、皇胤紹運錄。】天元三年正月，薨。【日本紀略。】年六十三。【據日本紀略、齋院記，延喜二十一年四歲之文。】
　康子內親王，藤原皇后所生也。【皇胤紹運錄。】廷喜二十年，為內親王。【日本紀略、一代要記。】承平三年，笄於常寧殿，【日本紀略。】敘三品。【日本紀略、一代要記。】天慶九年，進一品。天曆八年，準三宮。【一代要記。】後下嫁右大臣藤原師輔，生公季。【一代要記、皇胤紹運錄、公卿補任。】天德元年六月，薨。【日本紀略、一代要記。】年三十八。【一代要記。】
　齊子內親王，【○一代要記齊作濟，今從日本紀略、皇胤紹運錄、皇胤系圖。】慶子內親王同母妹也。【皇胤紹運錄、皇胤系圖。】延長元年，為內親王。【一代要記。】承平六年，為伊勢齋。【日本紀略、齋宮記。○按本書無年月，據前後之文，姑係于此。】五月，薨。年十六。【一代要記。】
　英子內親王，更衣藤原淑姬所生也。【皇胤紹運錄、皇胤系圖。】延長八年，為內親王。【日本紀略、一代要記。】天慶九年，為伊勢齋。九月，薨。【○按，本書誤係天曆九年。今據本書延長八年十歲薨，年二十六，及西宮記所引天慶九年貞信公記齋宮薨之文訂之。】年二十六。【一代要記。】
　源兼子，勤子內親王同母妹也。【皇胤紹運錄、皇胤系圖。】賜姓，敘從四位上。【○皇胤紹運錄上坐下，今從一代要記、皇胤系圖。】天曆三年，卒。【一代要記。】
　源嚴子，【一代要記、皇胤紹運錄、皇胤系圖。】賜姓。【一代要記。】失母氏。