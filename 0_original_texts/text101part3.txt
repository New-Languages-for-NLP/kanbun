【淳和】八女
　氏子內親王，贈皇后所生也。帝即位初，為伊勢齋芒。【三代實錄、一代要記。】四年，因病罷。【類聚國史、日本紀略。】仁和元年四月，薨。帝不視事三日。【三代實錄。】
　有子內親王，氏子內親王同母妹也。貞觀四年二月，薨。廢朝三日。【三代實錄。】
　貞子內親王，有子內親王同母妹也。【○續日本後紀為第一女，誤。今從皇胤紹運錄及日本紀略大同四年五月之文。】承和元年五月，薨。遣使監護喪事。【續日本後紀。】
　寬子內親王，宮人大野鷹子所生也。貞觀十一年五月，薨。【皇胤紹運錄、一代要記。】
　崇子內親王，宮人橘船子所生也。【○書船子，據皇胤紹運錄、一代要記、帝王編年記。】嘉祥元年五月，薨。遣使監護葬貫事。【續日本後紀。】
　同子內親王、【○皇胤紹運錄，同作國或周或固。皇胤系圖亦作固。今從三代實錄、一代要記。】宮人丹墀池子所生也。貞觀二年閨十月，薨。帝不視事三日。【三代實錄。】
　明子內親王，宮人清原春子所生也。齊衡元年九月，薨。【文德實錄。】
　統忠子，【皇胤紹運錄、皇胤系圖並忠作熟，一代要記做就，並非。】失母氏。天長九年，賜姓統朝臣。貞觀四年，授從四位上。明年正月，卒。【三代實錄。○按本書貞觀五年正月辛未，授無位統尚子從四位上，疑亦為淳和皇女，今無所考證。】
【仁明】九女
　時子內親王，【齋院記為第九女。】女御滋野繩子所生也。【文德實錄、皇胤紹運錄、皇胤系圖。】天長八年，為賀茂齋。【類聚國史、日本紀略、歷代皇紀、齋院記。○按，諸書不載其罷。】承和中，連賜讚岐、河內、山城、攝津所有荒廢空間田地。十四年二月，薨。遣使監護喪事。【續日本後紀。】
　新子內親王，贈皇太后藤原氏所生也。【續日本後紀、皇胤系圖、帝王編年記。】元慶八年，進三品。【三代實錄。】寬平九年十一月薨。【日本紀略、一代要記。】
　柔子內親王，時子內親王同母妹也。【文德實錄、三代實錄。】貞觀十一年二月，薨。廢朝三日。【三代實錄。】
　真子內親王，【○一代要記真作貞，非。】更衣紀種子所生也。貞觀十二年五月，薨。帝不視事三日。【三代實錄。】
　親子內親王，女御藤原貞子所生也。【皇胤紹運錄、皇胤系圖。】承和中，賜近江、丹波荒廢空間田地。嘉祥元年，又賜伯耆會見郡公田八十町。【續日本後記。】特為帝所愛。帝崩後，哀慕不己，遂成疾。仁壽元年九月，薨。時人悲之【文德實錄。】
　平子內親王，親子內親王同母妹也。【皇胤紹運錄、皇胤系圖。】元慶元年二月，薨。【三代實錄。】
　重子內親王，宮人藤原小童子所生也。【三代實錄、皇胤系圖。】貞觀七年七月，薨。輟朝三日。遵其素志，不置葬司。【三代實錄。】
　久子內親王，宮人高宗女王所生也。【皇胤系圖。】天長十年，為伊勢齋。承和二年，赴伊勢。六年，齋宮災。遣使齎絹綿調布存問。【續日本後記。】嘉祥三年，罷。文德帝遣使伊勢迎之。【文德實錄。】貞觀十八年六月，薨。【三代實錄。】
　高子內親王，【齋院記為第十二女。】宮人百濟永慶所生也。【三代實錄、皇胤紹運錄、皇胤系圖。】天長十年為賀茂齋。承和二年入齋院。賜山城空間地及公田若干。【續日本後記。】帝崩，罷。貞觀八年六月，薨。輟朝三日。【三代實錄。】
【文德】十八女
　儀子內親王，【○齋院記為第三皇女。】藤原皇后所生也。【皇胤紹運錄、皇胤系圖。】貞觀元年，為賀茂齋。三年，入紫野齋院。十八年，以病移居皇太后染殿宮。上狀請罷，詞旨懇切。訂之。元慶元年，累進一品。三年閨十月，薨。【三代實錄。】
　恬子內親王，更衣紀靜子所生也。【皇胤紹運錄、皇胤系圖、帝王編年記。】貞觀元年，為伊勢齋。三年，赴伊勢。遣右大臣藤原良相、尚侍全姬於八省院發遣。元慶元年，罷。【三代實錄。】延喜三年六月，薨。【一代要記。】
　述子內親王，恬子內親王同母妹也。【皇胤紹運錄、皇胤系圖、帝王編年記。】天安元年，為賀茂齋。【文德實錄。】明年，罷。【一代要記。】寬平九年十一月，薨。【日本紀略、一代要記。】
　濃子內親王，宮人滋野奧子所生也。【文德實錄、皇胤系圖。】延喜三年九月，薨。【日本紀略、一代要記。】
　勝子內親王，濃子內親王同母妹也。【文德實錄、皇胤系圖。】貞觀十三年七月，薨。輟朝三日。【三代實錄。】
　禮子內親王，宮人藤原今子所生也。【三代實錄、皇胤紹運錄。】貞觀三年，為內親王。【三代實錄。】昌泰二年十月，薨。【一代要記。】
　揭子內親王，【○揭或作揚。】禮子內親王同母妹也。【皇胤紹運錄。】元慶六年，為伊勢齋。八年，罷還。廷喜十四年二月，薨。【一代要記。】
　晏子內親王，【○一代要記為第一女。】宮人藤原列子所生也。【皇胤紹運錄、皇胤系圖。】嘉祥三年，為伊勢齋。仁壽二年，赴伊勢。【文德實錄。】天安二年，罷。【三代實錄。】昌泰三年七月，薨。【日本紀略、一代要記。】
　慧子內親王，晏子內親主同母妹也。【三代實錄、皇胤系圖。】嘉祥三年，為賀茂齋。仁壽二年，入紫野齋院。天安元年，有故而罷。遣右大臣藤原良相於神社，告其狀。事祕，世無知者。元慶五年正月，薨。輟朝三日。【三代實錄。】
　珍子內親王，恬子內親王同母妹也。【皇胤紹運錄、皇胤系圖、帝王編年記。】元慶元年四月，薨。【三代實錄。】
　源憑子，失母氏。仁壽三年，與妹謙子、列子、濟子、奧子，同賜姓源朝臣，隸左京。【文德實錄。】敘從四位上。【一代要記、帝王編年記、皇胤紹運錄、皇胤系圖。】
　源謙子，失母氏。
　源列子，失母氏。
　源濟子，為清和帝女御。【三代實錄。】
　源奧子，【文德實錄、一代要記、皇胤紹運錄、皇胤系圖。】失母氏。
　源富子，宮人菅原氏所生也。貞觀三年，與妹淵子，賜姓源朝臣。【三代實錄。】
　源淵子，【○皇胤紹運錄、一代要記、皇胤系圖並淵作滋。今據三代實錄。】宮人滋野岑子所生也。【三代實錄、皇胤系圖。】延喜十一年四月，卒。【一代要記。】
　源脩子，【一代要記。】失母氏。
