【宣化】三女
　石姬皇女，橘仲皇后所生也。為欽明皇后。【日本紀。】
　小石姬皇女。
　倉稚綾姬皇女。【○古事記作倉之若江王。】三女並石姬同母妹也。倉稚綾姬，入欽明帝宮。【日本紀。】
【欽明】九女
　笠縫皇女，又名狹田毛皇女。石姬皇后所生也。【日本紀。】
　磐隈皇女，又名夢皇女。妃堅鹽媛所生也。侍伊勢大神祠，坐與茨城皇子姦而罷。【日本紀。】
　額田部皇女，是為推古天皇。【日本紀。】
　大宅皇女。
　大伴皇女。
　肩野皇女。【○古事記作麻奴。】
　舍人皇女。額田部皇女以下至此並磐隈皇女同母妹也。【日本紀。】
　穴穗部間人皇女，妃小姐君所生，為用明皇后。【日本紀。】
　春日山田皇女，妃糠子所生也。【日本紀。】
【敏達】十女
　逆登皇女，廣姬皇后所生也。【日本紀。】
　菟道磯津貝皇女，逆登皇女同母妹也。帝七年，侍伊勢祠。與池邊皇子姦，事覺而罷。【日本紀。】
　菟道貝鮹皇女，額田部皇后所生也。適豐聰耳皇太子。【日本紀。○本書註云，又名菟道磯津貝皇女。古事記云，炊屋姬生靜貝王，又名貝鮹王。按廣姬所生有菟道磯津貝皇女，恐姐妹不同名，蓋有一誤。】
　小墾田皇女，適押坂彥人皇子。【日本紀。】
　鸕鶿守皇女，又名輕守。【日本紀。】
　田眼皇女，入舒明帝宮。【日本紀。】
　櫻井弓張皇女，適押坂彥人皇子。小墾田皇女以下至此並鮹皇女同母妹也。【日本紀。適彥人皇子據古事記。】
　桑田皇女，夫人老女君所生也。【日本紀。】
　大姬皇女，又名櫻井皇女，夫人兔名子所生也。【日本紀。】
　糠手姬皇女，又名田村皇女，【日本紀。】或曰，寶王。【古事記。】大姬同母妹也。適押坂彥人皇子，生舒明帝。稱嶋皇祖母。天智帝甲子歲六月薨。【日本紀。○本書天智紀，書島皇祖母命薨。釋日本紀曰，敏達帝女，舒明帝母糠手姬。今據之。○糠手，或本做糖手。此據日本紀。】
