【後村上天皇】
　後村上女御某，關白某女也。入宮為女御。【新葉和歌集。○歷考本書，門院為女御時，福恩寺前關白內大陳家有歌合，命題：「禁中月。」關白所詠，有期望女御昇后位之意。據之，則門院蓋福恩寺關白之女。然福恩寺關白亦未知為誰。女御為后之文，諸書無所考。】生後龜山帝。【說見本紀。】至帝崩，落餝，上號日嘉喜門院。【新葉和歌集、嘉喜門院集、後龜山和歌題辭。】門院善琵琶，帝崩，哀慕感愴，不復親彈。天授三年七月七日，張樂於吉野行宮。門院入觀之‧樂闋。夜，龜山帝數請門院彈琵琶，門院為一彈之。帝感舊不自勝，作和歌曰：「斯くてのみ加久氐能美，耐えすぎかはや多曳孺岐加婆夜，其上の曾能加美能，無き思ほゆる阿岐於毛保由流，峰の松風美禰能麻津加筮。」門院和曰：「哀れとも阿波禮斗毛，君ぞ聞きける岐美存岐岐計流，今ははや以麻波波夜，吹き絕えぬべき布岐多曳奴倍岐，峰の松風美彌能麻豆加筮。」【新葉和歌集、嘉喜門院集。○按本書所載歌詞，各有小異。今從新葉集。】宗良親王撰新葉和歌集，請和歌於門院。門院使大納言藤原實為書和歌百餘首，贈宗良。宗良閱之，批其當載集者，奉書謝之，且曰：「七夕松風唱和，使人目駭神奪，不堪感愴詠嘆，殆不媿歷朝撰集。豈忍與吉野紅葉，俱埋委山谿哉。臣不顧譴怒，屢請之者，於是為得。」【嘉喜門院集。】
　教子，失其姓氏。敘從二位。生世泰親王。世泰薨，葬如意輪寺。明年，教子往如意輪寺，修冥福。後龜山帝賜和歌慰之。敎子奉答歌，益哀之。【新葉和歌集。】

【後龜山天皇】
　後龜山中宮，不詳誰女。入宮為女御，【新葉和歌集。】稱阿佐殿。【嘉喜門院集。】建德二年九月，獻紅葉一枝於嘉喜門院。門院作和歌謝之曰：「君が早岐美賀波夜，秋の宮居に阿岐能美夜為珥，移るべき宇津流倍岐，ほとを紅葉の保杼遠毛美治能，色にこそ知れ以呂珥古曾志禮。」帝代而和之曰：「散らて尚知羅傳奈保，千歲の秋も知斗世能阿岐毛，色添へよ以呂曾倍與，藐姑射山の波古夜能夜麻能，峰の紅葉は美禰能毛美治婆。」帝即位，為中宮。【新葉和歌集。○按歌詞與嘉喜門院集所載小異。】

【後小松天皇】
　後小松後宮藤原資子，贈左大臣資國女也。【貴女抄、尊卑分脈、歷代皇紀。】以叔父儀同三司資教養女入官。生稱光帝、龍樹寺宮。敘二位。應永三十二年七月，準三宮。即日，進號光範門院。【參取尊卑分脈、薩戒記、貴女抄、龍樹寺宮據皇胤紹運錄。】永亨五年十月，薙髮。時年五十。【尊卑分脈。】
　藤原氏，家本衣冠，從吉野行宮。後入宮，為侍婢，有寵幸。後宮譖曰：「彼未忘南方，常褻百刃，將不利官家。」帝惡而逐之。生僧宗純于民家云。【一休年譜。】
