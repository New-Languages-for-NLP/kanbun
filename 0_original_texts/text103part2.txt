【鳥羽】九女
　禧子內親王，藤原中宮所生也。【中右記、歷代皇紀、帝王編年記。】保安三年，為內親王，【歷代皇紀、一代要記。】敘一品，【中右記、皇胤系圖。】，準三宮。【中右記、歷代皇紀。】長承元年，為賀茂齋。【歷代皇紀、貴女鈔。】二年九月，以疾辭職。【中右記、長秋記。】踰月薨。【一代要記、今鏡。】年十二。【○一代要記作年十四。今推生年從本書。】崇德帝為廢朝三日。【今鏡。】稱一品宮。【中右記、長秋記、貴女鈔。】
　統子內親王，初名恂子，【皇胤紹運錄、紹運要略、女院小傳。○百鍊鈔、簾中鈔、今鏡，統子做綩子。紹運錄一本，統子外別載詢子內親王，為待賢門院所生。然諸書無所見，故今不取。】禧子內親王母妹也。【帝王編年記、中右記、今鏡。】大治元年，為內親王。【女院小傳、今鏡。】二年，準三宮，為賀茂齋。【中右記、女院小傳。○貴女鈔、齋院記作三年，後宮略傳作伊勢齋，並誤。】長承元年，以疾辭職。【帝王編年記、女院小傳。】保元三年，以帝準母，尊曰皇后。【後宮略傳、今鏡。○女院小傳，為二條帝準母，誤。】平治元年，上號曰上西門院。【由槐記。】永曆元年，薙髮于法金剛院，【女院小傳、紹運要略。法金剛院據後宮略傳。○今鏡為二年事。】法名真如理。【皇胤紹運錄、女院小傳、簾中鈔。○後宮略傳作金剛觀，誤。】文治五年七月，崩于六條院。年六十四。【帝王編年記、女院小傳、紹運要略、六條院據歷代皇紀。○皇紀作年六十五，後宮略傳六十一，並誤。】後鳥羽帝為廢朝三日。【百鍊鈔、園太曆貞和二年。】後白河法皇著喪服，踰旬不釋。攝政兼實諫曰：「」王者當絕傍朞。今陛下哀悼過禮，不接群臣，已經旬日，奏事壅滯。宜抑情節哀，以副在廷之望。」法皇從之。【玉海。】
　妍子內親王，宮人藤原氏所生也。【一代要記、皇胤紹運錄、今鏡。】康治元年，為伊勢齋，【一代要記、帝王編年記。】準三宮，【皇胤紹運錄。】後為尼。【今鏡。】應保元年十月，薨。【一代要記。】稱吉田齋宮。【一代要記、貴女鈔、今鏡。】
　叡子內親王，藤原皇后所生也，【台記、皇胤紹運錄、今鏡。】高陽院子養之。【台記、今鏡、十訓抄。】保延二年，為內親王。【一代要記。】三年，準三宮。本封之外，加以千戶，任人賜爵，咸同先規。【夕拜至要鈔。】久安四年十二月，薨于高陽院。年十四。【台記、一代要記。高陽院據要記。要記作二月，今據台記訂之。】稱高陽院宮。【一代要記。】近衛帝為之廢朝。【台記。】
　暲子內親王，叡子內親王母妹也。【皇胤紹運錄、今鏡。】保延四年，為內親王。【女院小傳。】上皇甚愛之，養於宮中。近衛帝為太子，暲子謂上皇曰：「若宮為東宮，兒為東宮姊。」時暲子年甫三歲。上皇喜其聰慧，笑曰：「世豈有職名曰東宮姊者乎？」【今鏡。】久安二年，準三宮，【台記、女院小傳、後宮略傳。】給年官、年爵，本封外加千戶。【台記。】及近衛帝崩，上皇欲使暲子踐祚。關白忠通諫而止。【愚管鈔、古事談，參取今鏡。】保元二年，薙髮。【一代要記、女院小傳、後宮略傳。】法名金剛觀。【歷代皇紀、女院小傳、簾中鈔。○帝王編年記作金剛覺，女院小傳一說金剛性。】及二條帝立，為準母。應保元年，上號曰八條院。不為皇后而加院號，是為始。【女院小傳、今鏡。參取一代要記、皇胤紹運錄。】建曆元年六月，崩。【百鍊鈔、歷代皇紀、女院小傳、後宮略傳。】年七十五。【女院小傳、後宮略傳。】篤信佛法，嘗創蓮花心院。【仁和寺諸堂記。】
　妹子內親王，【歷代皇紀、女院小傳、後宮略傳、紹運要略。○台記、簾中鈔做姝子。】初名壽子，【台記。】叡子內親王母妹也。【女院小傳、後宮略傳、紹運要略。】為二條中宮。【女院小傳、後宮略傳。】
　頌子內親王，【皇帝紀鈔、一代要記、帝王編年記、皇胤紹運錄。○紹運錄一說作瑱子。今鏡、皇胤系圖項子。】宮人藤原氏所生也。【台記、皇胤紹運錄、今鏡。】承安元年，為賀茂齋。【○皇帝紀鈔、一代要記。】八月，以病辭職。【皇帝紀鈔、帝王邊年紀。】承元二年九月，薨。年六十四。【百鍊鈔。】稱五辻齋院，【帝王編年記、百鍊鈔。】又春日姬宮。【今鏡、簾中鈔。】
　阿夜御前，【今鏡。】宮人紀氏所生也。【皇胤紹運錄、今鏡、紀氏系圖。】薙髮居雙林寺，【今鏡。】稱雙林寺宮。【一代要寄、皇胤紹運錄、紀氏系圖、今鏡。】
　高松宮，失名，宮人藤原氏所生也。【參取皇胤紹運錄、帝王邊年紀、今鏡。○按今鏡有勢賀院姬宮、齋院姬宮，並諸書無所考。又按編年記載花園宮曰，為伊勢齋。而不書母氏及為齋年月。附以被考。】
【後白河】六女
　亮子內親王，從三位藤原成子所生也。【吉記、皇胤紹運錄、皇胤系圖、今鏡。】保元元年，為內親王、伊勢齋。三年，會帝讓位，竟不往伊勢。【一代要記、女院小傳。】永壽元年，以帝準母故，尊曰皇后。【一代要記、歷代皇紀、女院小傳。】及後鳥羽帝踐祚，亦為準母。【玉海文治三年，參取一代要記、女院小傳。】文治三年，上號曰殷富門院。【一代要記、歷代皇紀、女院小傳、後宮略傳。】建仁三年，薙髮為尼，【○帝王編年記作建久二年，後宮略傳建久三年。】法名真如觀。【女院小傳。○後宮略傳為真性理。】建保四年四月，崩。年七十。【仁和寺日次記、帝王編年記、女院小傳、後宮略傳。○歷代皇紀作年七十四。】葬于法金剛院東新御堂。【女院小傳。○仁和寺日次記為安井法華堂。】嘗創蓮花光院。【仁和寺諸堂記。】
　式子內親王，殷富門院母妹也。【一代要記、皇胤紹運錄、齋院記、貴女鈔。】善和歌。【齋院記。○敕撰入集大凡百五十七首。新古今和歌集錄其歌曰：「玉の緒たま　をよ，絕たえなばたえね，ながらへば，忍ぶる事しの　ことの，弱よわりもぞする。」】平治元年，為賀茂齋，【一代要記、歷代皇紀、齋院記。】準三宮。【皇胤紹運錄、皇胤系圖、貴女鈔。】嘉應元年，以病辭職。【皇帝紀鈔、帝王編年記。】建久八年，坐藏人橘兼仲僧觀心事，當擯京外。置而不問。【皇帝紀鈔。】後薙髮，法名承如法。稱大炊御門齋院，【齋院記。】又高倉宮。【皇胤紹運錄、皇胤系圖。】
　好子內親王，殷富門院母妹也。【皇胤紹運錄、皇胤系圖。】保元三年，為內親王、伊勢齋。【一代要記、帝王編年記、貴女鈔。內親王劇要記。】永曆元年，赴伊勢。【齋宮記。】
　休子內親王，殷富門院母妹也。【皇胤紹運錄。】仁安元年，為伊勢齋。【一代要記、帝王編年記、貴女鈔。】三年，會帝讓位，罷。承安元年三月，薨。年十五。【一代要記。】
　惇子內親王，【皇胤紹運錄、百鍊鈔、貴女鈔、今鏡。○一代要記惇作悰，歷代皇紀偅，帝王編年記淳。◎偅，本字心旁重字。】宮人藤原氏所生也。【皇胤紹運錄、皇胤系圖。】仁安三年，為伊勢齋。【一代要記，帝王編年記、貴女鈔。】嘉應二年，赴伊勢。【一代要記、齋宮記。】承安二年五月，薨于齋宮寮。【百鍊鈔、一代要記。○歷代皇紀、帝王編年記為六月。】年十六。【一代要記。】稱堀河宮。
　親子內親王，從二位高階榮子所生也。【皇胤紹運錄、百鍊鈔、女院小傳。】文治五年，為內親王，【女院小傳。】準三宮。【一代要記、女院小傳、後宮略傳。】建久二年，進號宣陽門院，【玉海、一代要記、女院小傳。○簾中鈔為建久元年，誤。】給年官、年爵。【院號定部類記。】上皇特愛之，同居六條殿。【玉海、院號定部類記。】元久二年，薙髮，【明月記、歷代皇紀、帝王編年記、女院小傳、後宮略傳。】法名性圓智。【女院小傳、後宮略傳。】建長四年六月，薨于伏見殿。【百鍊鈔、一代要記。】年七十二。【一代要記、女院小傳。○後宮略傳作六十，誤。】
