佐伯今毛人，大連大伴室屋之後也。【○大連以下據姓氏錄。】父人足，從五位下右衛士督。今毛人，勇壯有才幹。聖武帝創東大寺，使今毛人督役，指授有方，役徒不得惰。帝奇之，稍被甄拔。勝寶初，為大和介，授從五位下。頃之，起進三階。寶字中，敘從四位下，除攝津大夫，領造東大寺長官，遷營城監，兼肥前守，陞太宰大貳。景雲初，專知築怡土城事，為造西大寺長官。遷左大辨，兼因幡守，進從四位上。寶龜中，兼播磨守，進正四位下。六年，為遣唐大使。明年四月，授節刀到肥前，風波不便，留數月。既而至秋風逆，不可發舶，還博多大津，奏請待來年。許之。十一月入京師，上節刀。八年，又赴唐。至羅城門而病，力疾就道。至攝津病劇，乃敕副使小野石根，持節先發，行大使事。今毛人竟不往。數年，再為太宰大貳，天應元年，進正四位上。帥藤原濱成得罪，敕今毛人攝行府中事。延曆初，又為左大辨，兼大和守，進從三位，兼皇后宮大夫。及將遷都，奉詔與藤原種繼等，相攸山背乙訓郡長岡，因為造長岡宮使。【續日本紀。】今毛人奉公謹慎，深信釋教。初董東大寺役，常日持齋，帝呼為東大居士。及危造宮使，夙夜監督，猶日誦金剛經，而後臨事。【高僧傳要文抄。】三年，拜參議，尋進正三位，為民部卿，除太宰帥。【續日本紀。】在任所得租俸，捨二分寫經，以祈國祚，餘悉施窮乏者。家無資產。【高僧傳要文抄。】八年，上表致仕。其參議、封戶，割半賜之。爾後致仕者，例給半俸云。九年，薨。年七十二。【續日本紀。】
　百濟敬福，百濟義慈王之玄孫也。舒明朝，義慈遣其子豐璋入侍。後義慈與唐人戰，君敗將唐。其臣佐平福信起兵克復，迎立豐璋。豐璋即位，以讒殺福信。唐人復來攻，豐璋請援朝廷。朝廷遣兵拒唐人，不利。豐璋乘船走高麗，禪廣遂留而不去。持統朝，賜號百濟王。及卒，贈正廣參。禪廣長子昌成先卒，天武朝，贈小紫。次子郎虞，元正朝，授從四位下，為攝津亮。敬福，其少子也，為人慧辨，有從政之才，聖武帝殊寵遇之，而放縱不羈，頗好酒色。有人告貧者，傾資振之，無則乞假而給焉。以固頻歷外任，家無餘財。天平中，再為陸奧守，敘從五位上。先是，郡國不出黃金，常取用於外蕃。及東大寺盧舍那佛成，塗金丕足，帝常嘆恨。會陸奧小田郡出黃金，時敬福為守，馳驛獻之。帝大悅，改元天平感寶，特授敬福從三位。既而又獻黃金九百兩。勝寶中，為宮內卿，歷兼河內、常陸守，為檢習西海道兵使，遷右大辨。寶字中，歷出雲、伊豫守，為南海道節度使，改讚岐守，入為外衛大將。八年，奉太上皇敕，與山村王等，帥兵圍中宮院，逼帝出宮。天平神護元年，為刑部卿。稱德帝幸紀伊，為後騎兵將軍。二年，薨，年六十九。【續日本紀。】
　國中公麻呂，其先百濟人也。祖父德率國骨富，天智朝，屬其國喪亂，來歸。公麻呂居大和葛下郡國中村，因命為氏。初聖武帝造盧舍那佛銅像，規模廣大，冶工不能措手。公麻呂頗有巧思，竟成之。景雲初，帝幸東大寺，拜佛像。賞公麻呂功，授從四位下，為造東大寺次官，兼但馬員外介。寶龜五年，卒。【續日本紀。】
　高倉福信，武蘋高麗郡人。本姓背奈，其先出自高麗。祖福德，及唐將李勛攘平壤，避難來歸，居武藏。福信幼有膂力，年未弱冠，隨伯父行文遊京師，嘗往石上衢，角力相撲，無有敵者。自是著名。武帝聞而召之，侍內豎所，甚愛其材，初為右衛士大志，頃之授外從五位下，稍遷補春宮亮，賜姓背奈王，累進正五位上。勝寶初，遷中衛少將，兼紫微少弼，進從四位上，改賜姓高麗朝真。橘奈良麻呂之變，奉敕捕小野東人、答本忠節等。進正四位下，遷信部大輔，尋為但馬守。神護元年，授從三位，既而為造宮卿。景雲元年‧兼法王宮大夫。寶龜初，兼武藏守。起楊梅宮，福信管其事。宮成賞勞，授其男石麻呂從五位下。頃之，兼近江守。十年，上表曰：「自臣之先世，投于聖化，雖被新姓之榮，而舊號未革。望請改高麗以為高倉。」許之。天應元年，遷彈正尹。延曆四年，乞骸貴。優詔從之，賜，御杖及衾，以散位就第。八年，薨，年八十一。【續日本紀。】
　紀勝長，初名梶長。角宿禰十一世孫。父船守，【公卿補任。】廢帝時為授刀舍人。藤原仲麻呂之亂，射殺其將矢田部老，論功擢從五位下，賜勳五等。【○刺勳據公卿補任。】神護二年，賜功田八町，傳于子，累歷官職。延曆中，至正三位大納言。【續日本紀。】及薨，帝哀悼不視事三日，【公卿補任。】贈右大臣正二位。【日本紀、公卿補任、續日本後紀。】
　勝長，其長子也。【公卿補任。】