【土御門天皇】
　土御門藤原中宮，諱麗子。太政大臣實賴女也。【歷代皇季、一代要記、女院小傳。】元久二年，敘從三位，【皇帝紀抄、百鍊抄、女院小傳。】為女御。【一代要記、百鍊抄、女院小傳。】七月，立為中宮。【皇帝紀抄。○一代要記作四月。】承元四年，進號陰明門院。【歷代皇紀、女院小傳、諡號雜記。】承久三年，為尼。【帝王編年記、女院小傳、紹運要略。○歷代皇紀為二年事。】寬元元年九月，崩，年五十九。【百鍊抄、歷代皇紀、女院小傳。】
　典侍源通子，參議通宗女也。生後嵯峨帝、【皇胤紹運錄、貴女抄。】仁助法親王、靜仁法親王、【一代要記、帝王編年記、皇胤紹運錄。○諸門跡譜，靜仁為治部卿局所生。】正親町院。【歷代皇紀、皇胤紹運錄。】仁治三年七月，追尊曰皇太后，置山陵、國忌齋。【百鍊抄。○皇太后據神皇正統記、一代要記。】
　掌侍高階氏，大舍人頭仲資女也。【一代要記、帝王編年記、皇胤紹運錄。○大舍人頭據高階系圖。】稱美作掌侍。【皇胤紹運錄、諸門跡譜。】生道仁法親王、【帝王編年記、諸門跡譜。】皇女某。【一代要記。】
　掌侍源氏，貞光女也。生秀子。【○參取一代要記、皇胤紹運錄。】
　源氏，贈皇太后同母妹也。生春子。【○參取一代要記、皇胤紹運錄。】
　藤原氏，中納言範光女也。稱宮內卿局。生知子。【○參取一代要記、皇胤紹運錄。】承元元年五月，卒。【明月記。】
　源氏，權中納言有雅女也。生仙華門院。【歷代皇紀。】
　藤原氏，法印定勝女也。【一代要記。○藤原氏據尊卑分脈。】稱治部卿局。【一代要記、皇胤紹運錄、諸門跡譜。】生道圓法親王、【諸門跡譜。】信子。【○參取一代要記、皇胤紹運錄。】
　源氏，僧都證遍女也。稱左京大夫局。【○參取一代要記、尊卑分脈。】生諄子內親王。【一代要記。】
　某氏，法眼覺亮女也。生尊守法親王。【帝王編年記。○皇胤紹運錄、諸門跡譜，法眼作法橋。一代要記亮作宴。】
　某氏，法眼圓譽女也。【○一代要記作律師兼尊女。帝王編年記譽作基。】生最仁法親王。【一代要記、帝王編年記、皇胤紹運錄、諸門跡譜。】
　某氏，法印尋慧女也。生尊助法親王。【一代要記、帝王編年記、皇胤紹運錄。】
　丹波局，法橋雲顯女也。生是子。【○參取一代要記、皇胤紹運錄。】
　某氏，律師兼尊女也。生僧增仁。【一代要記。】
