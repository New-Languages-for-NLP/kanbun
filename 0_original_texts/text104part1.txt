【二條】一女
　僐子內親王，【歷代皇紀、帝王編年記、貴女鈔、簾中鈔。○一代要記、皇帝紀鈔僐作僖。皇胤紹運錄、齋院記做繕。】宮人中原氏所生也。嘉應元年，為賀茂齋。【一代要記、貴女鈔、齋院記。】三年，以病罷職。【帝王編年紀、皇帝紀鈔。】
【高倉】三女
　功子內親王，【○齋宮記作瑜子，誤。】宮人藤原氏所生也。【玉海、顯廣王記、仲資王記、歷代皇紀。○女院小傳、皇胤紹運錄以範子為第一女。】治承元年，為內親王、伊勢齋。【玉海、愚昧記、顯廣王記、仲資王記、帝王編年記。為內親王，據愚昧記、顯廣王記。】三年正月，丁母憂罷職。【山槐記、皇帝紀鈔、帝王編年記。】
　範子內親王，宮人藤原氏所生也。【皇帝紀鈔、山槐記、女院小傳。】治承二年，為內親王、賀茂齋。【山槐記、女院小傳。】養和元年，帝崩，罷職。【女院小傳、皇帝紀鈔。】稱貓間齋院，【一代要記。】又六角宮。【皇胤紹運錄、貴女鈔。】建久六年，準三宮。【三長季。】久年，以土御門帝准母，尊曰皇后。【歷代皇紀、女院小傳。】建永元年，號曰坊門院。【百鍊抄、女院小傳、院號定部類記引外記記。】承元四年四月，崩。【一代要記、歷代皇紀、女院小傳。】年三十四。【百鍊抄、女院小傳。】土御門帝為廢朝三日。【園太曆貞和二年。】
　潔子內親王，典侍藤原氏所生也。【山槐記、皇胤紹運錄、貴女鈔。】文治元年，為伊勢齋。【百鍊抄、皇帝紀鈔、一代要記、貴女鈔。】軒三年，赴伊勢。建久九年正月，罷。【類聚大補任。】
【後鳥羽】五女
　昇子內親王，藤原中宮所生也。【歷代皇紀、皇胤紹運錄、女院小傳。】八條院子養之。姿色殊絕，光艷動人。【愚管鈔。】建久六年，為內親王。【三長記、女院小傳。】七年，敘一品，【女院記。】準三宮。【明月記、女院小傳。】後為順德帝準母。【皇胤紹運錄、園太曆貞和二年。○歷代皇紀為土御門帝準母，蓋誤。】承元二年，尊曰皇后。【明月記、百鍊鈔、女院小傳。】三年，進號春華門院，【百鍊鈔、皇帝紀鈔、歷代皇紀、女院小傳、院號定部類記引番記及外記記。】給年官年爵如故。【院號定部類記引外記記】建曆元年十一月，崩于權中納言藤原隆衡四條第。年十七。【一代要記、歷代皇紀、女院小傳。隆衡第據仲資王記。】順德帝為廢朝三日。【園太曆貞和二年。】
　禮子內親王，宮人藤原氏所生也。【仲資王記、一代要記、帝王編年記。】元久元年，為內親王、賀茂齋，【明月記、百鍊鈔。○女院小傳為二年。】準三宮。【明月記、仲資王記、皇帝紀鈔。】建曆二年，以病罷職。【百鍊鈔、一代要記。】建保二年，進號嘉陽門院，給年官年爵如故。【院號定部類記引番記及外記記。】承久二年，為尼，【玉蘂、百鍊鈔、歷代皇紀、女院小傳。】法名真如性。【女院小傳。】文永十年八月，薨。【歷代皇紀、女院小傳、園太曆貞和二年。】年七十四。【年據玉蘂、百鍊鈔、仁和寺御傳，出家年二十一之文書之。】
　肅子內親王，宮人源氏所生也。【皇帝紀鈔、一代要記、帝王編年記、皇胤紹運錄。】正治元年，為伊勢齋。【業資王記、一代要記、歷代皇紀、皇帝紀鈔。○貴女鈔為承元二年。】建仁元年，赴伊勢。【類聚大補任、一代要記。】元久元年，準三宮。【皇帝紀鈔、仲資王記、明月記。】承元四年十一月，罷。【類聚大補任。】稱高辻齋宮。【皇胤紹運錄、皇胤系圖。】
　熙子內親王，丹波局所生也。【明月季、一代要寄、皇胤系圖。】建保三年，為內親王、伊勢齋。【人合四月次記、一代要記、歷代皇紀。內親王據百鍊鈔。】五年九月，赴伊勢。【類聚大補任。】六年，準三宮。【百鍊鈔、仁和寺日次記。】承久三年四月，罷。【類聚大補任。】寬喜二年正月，為尼。【明月記。】稱深草齋宮。【明月記、皇胤紹運錄、皇胤系圖。】
　皇女某，從三位源氏所生也。【明月記寬喜二年。○某倫次無所考，姑敘於此。】
