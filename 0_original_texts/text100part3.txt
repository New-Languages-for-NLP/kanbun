【反正】三女
　香火姬皇女，皇夫人津野媛所生也。【日本紀。】
　圓皇女，香火姬同母妹也。【日本紀。】
　財皇女，夫人弟媛所生也。【日本紀。】
【允恭】四女
　名形大娘皇女，忍坂大中姬皇后所生也。【日本紀。】
　輕大娘皇女，容姿艷妙，與母兄木梨輕皇子亂。事發覺，流皇女於伊豫。【日本紀。】
　但馬橘大娘皇女。
　酒見皇女。輕大娘皇女以下並名形大娘同母妹也。【日本紀。】
【雄略】二女
　稚足姬皇女，一名栲幡娘姬。【○齋宮記曰，一名白髮內親王。按此時未有內親王之稱也。今不取。】妃葛城韓媛所生也。侍伊勢大神祠。帝三年四月，阿閉國見，【○一名磯特牛。】誣告皇女與湯人廬城部武彥私有身。武彥父枳筥喻恐禍及，殺武彥。帝遣使案問。皇女不敢自明。潛至五十鈴河上，埋神鏡而自經死。河上夜有氣如蛇，長四五丈。就堀地得神鏡，遂得皇女屍於其傍。剖視其腹，有物如冰，中有石，由是雪冤。【日本紀。】
　春日大娘皇女，妃童女君所生也。為仁賢皇后。【日本紀。】
【仁賢】七女
　高橋大娘皇女，【古事記為高木郎女。】春日大娘皇后所生也。【日本紀。】
　朝嬬皇女。【○按古事記作財郎女。】
　手白香皇女，為繼體皇后。日本紀。】
　樟冰皇女。【日本紀。○按本書一說，以樟冰皇女為第三女，以手白香女為第四女。古事記亦同。】
　橘仲皇女。為宣化皇后。【日本紀。】
　真稚皇女。朝嬬皇女以下至此並高橋大娘同母妹也。【日本紀。】
　春日山田皇女，宮人糠君娘所生也。為安閑皇后。【日本紀】
【繼體】十二女
　出雲皇女，妃稚子媛所生也。【日本紀。】
　神前皇女，妃廣媛所生也。及薨，合葬于安閑帝陵。【日本紀。○按，皇女與帝合葬，未詳其故。】
　茨田皇女。
　馬來田皇女。與茨田皇女並神前皇女同母妹也。【日本紀。】
　荳角皇女，妃麻績娘子所生也。侍伊勢大神祠。【日本紀。】
　茨田大娘皇女，妃關媛所生也。【日本紀。】
　白坂活日姬皇女。
　小野稚郎皇女，一名長石姬。與白坂日姬皇女並茨田大娘同母妹也。【日本紀。○按古事記為野郎女，亦名長目比賣。古事記又以神前皇女、茨田皇女、白坂活日子郎女為坂田黑比賣所生。】 大娘子皇女，妃倭媛所生也。【日本紀。】
　赤姬皇女，大娘子皇女同母妹也。【日本紀。】
　稚綾姬皇女，妃夷媛所生也。【日本紀。】
　圓娘皇女，稚綾姬同母妹也。【日本紀。】
